---
title: שרשרת בלוקים או ביטקוין, מה ההבדל
date: 2019-12-02
thumb: "https://i.imgur.com/AAVR2qH.jpg"
---

שרשרת בלוקים וביטקוין זה לא אותו דבר. בפרהיסטוריה זה כן היה אותו דבר, כי היתה רק דוגמה אחת של שרשרת בלוקים והיא היתה ביטקוין. ביטקוין הוא היום הדוגמה הותיקה ביותר של שרשרת בלוקים אך לא היחידה ובטח לא המעניינת ביותר למתכנתים או לסטארטאפים.

באתר זה נצלול לעולם של שרשראות הבלוקים ובעיקר לשרשראות מהסוג של EOS. אני מאמין שזו המשפחה המעניינת ביותר למתכנתים, מפתחים ויזמים. אך אני מקדים את עצמי. קודם כל אני חייב לכם הסבר פשוט וקצר – מה זה שרשרת בלוקים. שרשרת בלוקים היא מאגר מידע מבוזר עם הבטחה שניתן בקלות לבדוק בעזרת תכנה שהנתונים בו לא עברו עריכה בדיעבד והפעולות מאומתות על ידי המשתמשים בו.

בהמשך אפרט מה בדיוק זה אומר ומה ההשלכות של זה. אך לגבי מתכנתים ויזמים, אומר רק שבמשפחה הטכנולוגית שנקראת EOSIO ניתן להקים בקלות יחסית שרשרת בלוקים פרטית ולהנות מהיתרונות ללא מחלות הילדות של שרשראות הבלוקים הותיקות יותר. הכוונה היא לא לספקולציה על המטבע החדש שייוצר – סיכוי נמוך להתעשר מזה… החלק המעניין הוא שניתן להשתמש בשרשרת בלוקים כתחליף מודרני לשרת ולבסיס הנתונים כמקשה אחת ולשמור את הקוד של השרת על שרשרת הבלוקים ואת הנתונים של פעולות המשתמשים גם על שרשרת הבלוקים. כל עדכון קוד של השרת מתועד אוטומטית וניתן לראות את השינויים בקוד בצד השרת על שרשרת הבלוקים. לא חייבים לזרוק לפח את הטכנולוגיה המוכרת של השרת ובסיס הנתונים אך כדאי להכיר את העתיד הקרוב ולדעת להשתמש בו במקביל לחלקים מהמערכת שמפתחים.

יתרונות וחסרונות בהרחבה בקרוב... 🙂
